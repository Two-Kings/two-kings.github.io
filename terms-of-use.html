תקנון - תנאי שימוש
ברוך הבא ל"תור" – אפליקציה לניהול תורים.
שירותי "תור" ניתנים באמצעות אפליקציה (יישומון) הנתמכת במכשירים חכמים (להלן: "האפליקציה").
    1. כללי
        1.1. תנאי שימוש אלה ("התנאים") מתארים את תנאי הרישיון לשימוש במערכת ומהווים הסכם משפטי מחייב בין המשתמש – בעלי העסקים ו/או הלקוחות ("המשתמש") לבין מפעילת האפליקציה Two Kings Software ("המפעילה").
        1.2. השימוש באפליקציה מהווה הסכמתך לתנאים אלה. אם אינך מסכים לתנאים, נא לא להשתמש באפליקציה.
        1.3. אנא קרא בעיון ובקפידה את התנאים המחייבים להלן, שכן הם מגדירים את זכויותיך והתחייבויותיך בקשר לשימוש באפליקציה ומהווים הסכם מחייב בינך לבין המפעילה.
        1.4. תנאים אלה חלים על השימוש במערכת ובתכנים הכלולים בה באמצעות מחשב, טלפון נייד או כל מכשיר תקשורת אחר, וכן על השימוש באתר, בין אם דרך רשת האינטרנט או כל רשת ואמצעי תקשורת אחרים.
        1.5. השימוש באפליקציה ובתכנים שבה מהווה הסכמה לכל התנאים הללו, לתנאים נוספים המופיעים באפליקציה, למדיניות הפרטיות ולהנחיות נוספות שעשויות להופיע במהלך השימוש באפליקציה (להלן: "התנאים המחייבים").
        1.6. מאחר והתנאים עשויים להשתנות, מומלץ להתעדכן בהם מעת לעת. אנו עשויים לשנות, לערוך ולעדכן את תנאי השימוש מעת לעת. אנו נעדכן אותך אם יתבצע שינוי מהותי בתנאי השימוש. הגרסה האחרונה 1 פורסמה ביום ה-18.9.24.
        1.7. המסמכים מנוסחים בלשון זכר מטעמי נוחות בלבד, ומתייחסים כמובן גם לנשים ולגברים כאחד. המונח "תוכן" או "תכנים" במסמכים המחייבים כולל כל סוג של תוכן - מילולי, חזותי, קולי, או כל שילוב שלהם, וכן עיצובם, עריכתם ודרך הצגתם.
    2. השירותים המוצעים
        2.1. האפליקציה מאפשרת ללקוחות לאתר עסקים, לקבוע תורים ולשלם מראש (אופציונלי) באמצעות כרטיס אשראי (לעיל ולהלן: "הלקוח" או "הלקוחות"). 
        2.2. האפליקציה מאפשרת לבעלי העסקים להירשם לאפליקציה כעסק ולהגדיר את השירותים אותם מציע העסק, וכן לקבוע מחירים לשירותים אלו, זמני עבודה ועוד (לעיל ולהלן: "בעל העסק" או "בעלי העסקים"). 
        2.3. האפליקציה מאפשרת לבעלי העסקים לדרוש תשלום מראש עבור השירותים אותם מציע העסק. במקרה כזה בעל העסק חייב להיות מנוי לספק הסליקה ״משולם״ ו/או ספק סליקה אחר לפי דרישת המפעילה, איתו המפעילה עובדת באינטגרציה.
        2.4. האפליקציה מאפשרת ללקוחות לקבוע תורים בלו"ז העסק באפליקציה ובהתאם לדרישת בעלי העסקים (אופציונלי ולפי הגדרת בעל העסק באפליקציה) לשלם מראש באמצעות כרטיס אשראי. 
        2.5. הסליקה מתבצעת באמצעות ספק חיצוני בשם משולם פתרונות תשלום בע״מ ("ספק הסליקה").
        2.6. בהצטרפותך לשירותינו, אתה (בעל העסק ו/או הלקוח) מקבל רישיון לשימוש במערכת בלבד, ואין בכך הענקת רישיון, אישור או זכות אחרת כלשהי מטעם המפעילה.
    3. הרשמה וחשבונות משתמש
        3.1. כלקוח חדש - על מנת להשתמש באפליקציה, עליך ליצור חשבון משתמש. תהליך ההרשמה כולל הזנת פרטים אישיים כגון שם מלא, כתובת דוא"ל, מספר טלפון. 
        3.2. כעסק חדש – על מנת להשתמש באפליקציה, עליך ליצור חשבון משתמש. תהליך ההרשמה כולל הזנת פרטים אישיים כגון שם מלא של בעל העסק, כתובת דוא"ל, מספר טלפון, פרטי העסק, שם העסק, טלפון עסקי, מייל עסקי שעות עבודה. כמו כן, על העסק להעלות תמונת פרופיל לעסק (לוגו ו/או תמונת קאבר). יובהר כי חלק מהמידע והנתונים שעל בית העסק לספק בפתיחת החשבון הם הכרחיים וחלק אופציונליים (בפתיחת החשבון יצוין באפליקציה איזה נתון הכרחי ואיזה אופציונאלי). 
        3.3. המשתמש מתחייב לספק מידע מדויק, שלם ועדכני בעת ההרשמה.
        3.4. המשתמש אחראי לשמור על סודיות פרטי הכניסה לחשבון שלו.
        3.5. התחברות לספק הסליקה (לרבות משולם פתרונות תשלום בע"מ) ללקוח חדש או קיים יכולה לקחת עד 7 ימי עסקים. במהלך תקופת האינטגרציה, המנוי ימשיך לרוץ והחיובים יתבצעו כרגיל.
        3.6. חשבון המשתמש שלך אישי ואינו ניתן להעברה. אינך רשאי לשתף את פרטי הגישה לחשבון עם אף אדם אחר. באחריותך לשמור על סודיות שם המשתמש והסיסמה שלך. המפעילה אינה אחראית לכל נזק או אובדן שייגרם עקב שימוש לא מורשה בחשבונך, לרבות אך לא רק, נזק ו/או אובדן שנגרמו לעסק.
        3.7. במידה ואתה סבור שחשבון המשתמש שלך נפרץ או נעשה בו שימוש בלתי מורשה, עליך להודיע על כך מידית למפעילה באמצעות פנייה לשירות הלקוחות.
        3.8. המפעילה שומרת לעצמה את הזכות להשעות או לבטל את חשבון המשתמש שלך במקרה של הפרת תנאי השימוש או במקרה של שימוש בלתי חוקי או בלתי הולם באפליקציה – לרבות אך לא רק, במקרים של: מסירת פרטי זיהוי שגויים באופן מכוון; כרטיס אשראי חסום או מוגבל לשימוש; ביצוע מעשה או מחדל הפוגעים במפעילה ו/או בצדדים העובדים עימה, לרבות ספק הסליקה; שימוש בשירותי האפליקציה כדי לנסות לבצע מעשה בלתי חוקי על פי כל דין; קיום חוב למשתמש ו/או לעסק אשר לא נפרע בזמן.
        3.9. באפשרותך לעדכן את פרטי החשבון שלך בכל עת באמצעות גישה לאזור המשתמש באפליקציה. חשוב לוודא שהפרטים האישיים שלך מעודכנים כדי להבטיח קבלת שירות תקין והודעות חשובות מהמפעילה.
        3.10. המפעילה רשאית לשלוח לך הודעות ועדכונים שונים לגבי האפליקציה לחשבון הדוא"ל שלך או באמצעות הודעות טקסט. על ידי הרשמתך לאפליקציה, אתה מסכים לקבל הודעות ועדכונים אלה.
        3.11. המפעילה אינה אחראית לכל אובדן או נזק שייגרם עקב מסירת פרטים לא נכונים או בלתי מעודכנים מצד המשתמש.
        3.12. המפעילה שומרת לעצמה את הזכות לעדכן את תנאי ההרשמה והניהול של חשבונות המשתמש מעת לעת, על פי הצורך. מומלץ לעיין בתנאים אלו באופן תקופתי על מנת להישאר מעודכן.
        3.13. המפעילה מתחייבת לשמור על פרטיות המשתמשים בהתאם למדיניות הפרטיות של האפליקציה (המהווה חלק בלתי נפרד מתנאי שימוש אלה ו/או מעבר לדרוש לצורך התקשרות זו) המופיע בלינק https://two-kings.github.io/privacy-policy .
        3.14. באישור תנאי שירות אלה, אתה מודע לכך כי הגשת פרטים שגויים מהווה עבירה פלילית על פי הדין. כל פרט שמסרת במסגרת השימוש באפליקציה חייב להיות נכון, מדויק ומלא. אם המפעילה תמצא כי הפרטים שמסרת אינם נכונים או מדויקים, היא שומרת לעצמה את הזכות לנקוט בהליכים משפטיים כנגדך בגין הנזקים שנגרמו לה, למי מטעמה או לכל צד שלישי עקב מסירת הפרטים השגויים. המפעילה רשאית לעכב, להגביל או לבטל את הגישה שלך לאפליקציה, ולדרוש ממך מסמכים נוספים לצורך אימות הפרטים. אי-עמידה בדרישה זו עשויה לגרור עיכוב או ביטול השירות באפליקציה. כל נזק שייגרם עקב מסירת פרטים שגויים ייחשב כהפרת תנאי השימוש ותישא באחריות מלאה לפצות את המפעילה בגין הנזקים שנגרמו לה.
    4. ניהול המנוי 
        4.1. ניהול המנוי מתבצע דרך הפלטפורמות וחנויות האפליקציות של Apple או Google, וחלים עליו כל התנאים וההגבלות של Apple או Google בהתאמה. יש לוודא שהינך מודע ומסכים לתנאים אלה לפני ההרשמה לאפליקציה.
        4.2. Apple או Google מספקות מערכות ניהול מנויים נוחות ומאובטחות, המאפשרות למשתמשים לנהל את המנויים שלהם בצורה קלה ומהירה. עם זאת, תנאי השימוש, מדיניות הפרטיות ותנאי התשלום של Apple או Google עשויים להיות שונים מאלו של המפעילה, ויש לוודא שאתה מבין ומסכים לתנאים הללו. 
        4.3. חשוב לציין, כי התשלומים עבור השירותים הניתנים דרך האפליקציה מתבצעים דרך שירותי Apple או Google ולא ישירות באפליקציה. במקרה של בעיות בניהול המנוי או שאלות בנוגע לחיובים ותשלומים, יש לפנות לתמיכת הלקוחות של Apple או Google בהתאם למקום בו בוצעה ההרשמה. 
        4.4. התשלומים עבור השירותים הניתנים דרך האפליקציה מתבצעים מראש ולא יינתן החזר כספי בגין ביטול המנוי מכל סיבה שהיא. עוד יודגש, כי במקרה של ביטול המנוי באפליקציה כאמור בסעיף זה, המפעילה אינה מחויבת להמשיך להעניק גישה לתכונות האפליקציות ולמשתמשים לא תהיה כל טענה ו/או תביעה בעניין זה.
    5. שימוש באפליקציה
        5.1. מובהר כי המשתמשים לרבות, הלקוחות ו/או בעלי העסקים לא יוכלו להשכיר ו/או להעביר את תנאי השימוש ורישיון השימוש ו/או את זכויותיו ו/או חובותיו על פי תנאי שימוש אלו לכל צד שלישי ללא אישורה בכתב של המפעילה.
    6. תשלומים וסליקה
        6.1. כל התשלומים עבור השירותים הניתנים דרך האפליקציה מתבצעים מראש באמצעות כרטיס אשראי. התשלום מתבצע במלואו בעת ביצוע ההזמנה, ואין אפשרות לשנות את התשלומים לאחר קבלת השירות.
        6.2. הסליקה מתבצעת באמצעות ספק הסליקה, בהתאם לתנאיו ולהגבלותיו.
        6.3. בעת ביצוע התשלום, פרטי כרטיס האשראי של המשתמש, לרבות הלקוחות, מועברים באופן מאובטח לספק הסליקה, אשר מבצע את הסליקה ומעביר את התשלום ישירות לחשבון הבנק של העסק.
        6.4. על המשתמש לוודא כי כל פרטי התשלום שהזין נכונים ומדויקים בעת ביצוע התשלום. המפעילה אינה אחראית לכל טעות שתבוצע במילוי פרטי התשלום. כל בעיה שתתעורר בתהליך הסליקה תטופל ישירות מול ספק הסליקה.
        6.5. המפעילה אינה אחראית לכל נזק או הפסד שנגרמו כתוצאה משימוש בשירותי ספק הסליקה. כל האחריות בגין תשלומים, עיבוד תשלומים, ונזקים הנובעים מהשימוש בספק הסליקה החיצוני מוטלת על ספק הסליקה בלבד. המפעילה אינה נושאת באחריות לכל נזק, ישיר או עקיף, שנגרם עקב עיבוד תשלומים דרך ספק הסליקה החיצוני.
        6.6. אחריות המפעילה מוגבלת אך ורק לעניינים שבשליטתה. המפעילה לא תהיה אחראית לכל נזק, ישיר או עקיף שעלול להיגרם למשתמש או לכל צד שלישי כלשהו כתוצאה מהשימוש באפליקציה. כמו כן, המפעילה לא תהיה אחראית לכל נזק או הוצאה שיגרמו בגין פעילותה לפי התקנון ו/או פעילות ספק הסליקה, לרבות אך לא רק בקשר עם סירוב, עצירה, עיכוב או ביטול תשלומי לקוחות, או לכל טיפול חריג בפעילות בית העסק בחשבון, זאת בכפוף להוראות כל דין.
        6.7. המפעילה שומרת לעצמה את הזכות לשנות את ספק הסליקה החיצוני בכל עת, לפי שיקול דעתה הבלעדי, וזאת מבלי צורך להודיע על כך מראש. במקרה כזה, המפעילה תעדכן את המשתמשים בפרטי ספק הסליקה החדש ותוודא שהמעבר יתבצע בצורה חלקה וללא הפרעות למשתמשים.
        6.8. במקרה של ביטול הזמנה, המדיניות בנוגע להחזר כספי תיקבע על פי מדיניות הביטולים של העסק. על המשתמשים, לרבות הלקוחות, לבדוק את מדיניות הביטולים של העסק לפני ביצוע ההזמנה. האפליקציה והמפעילה אינן אחראיות להחזרים כספיים או לביטולים, וכל טענה בנושא זה יש להפנות לעסק ו/או לספק הסליקה.
        6.9. קבלות וחשבוניות ניתן להוציא דרך המערכת של ספק הסליקה.
        6.10. אם תתעורר בעיה כלשהי עם התשלום או הסליקה, ניתן לפנות לשירות הלקוחות של המפעילה או לספק הסליקה החיצוני לקבלת סיוע. המפעילה תעשה כל שביכולתה לסייע בפתרון בעיות אלו ולוודא שהשירותים יינתנו בצורה מיטבית וללא עיכובים.
    7. עמלות סליקה ואחריות
        7.1. בעלי העסקים המשתמשים באפליקציה מודעים לכך שהמפעילה רשאית לגבות עמלה על כל סליקה המתבצעת באמצעות האפליקציה. עמלת הסליקה משתנה מעלת לעת ונגבית מבעל העסק עצמו. עמלה זו נגבית עבור השירותים הניתנים על ידי המפעילה ואינה ניתנת להחזר, גם במקרה שבו המשתמש, לרבות הלקוח, מקבל החזר עבור השירות שבוטל.
        7.2. יובהר בזאת, כי העמלה שנגבית על ידי המפעילה כאמור בסעיף 7.1 נגבית בנוסף וללא כל קשר לעמלות הנגבות על ידי ספק הסליקה (לרבות משולם פתרונות תשלום בע"מ). לגובה העמלות הנגבות על ידי ספק הסליקה ראו את תנאיו והגבלותיו של ספק הסליקה.
        7.3. המפעילה שומרת על זכותה לעדכן ו/או להוסיף עמלות ו/או לשנות את גובה העמלות הקיימות (מכל סוג) אותם היא גובה מן המשתמשים לרבות הלקוחות ו/או בעלי העסקים, וזאת לפי שיקול דעתה הבלעדי.
        7.4. כל תהליך הסליקה מתבצע דרך ספק סליקה חיצוני, המספק שירותי סליקה מאובטחים. אם ישנן תקלות טכניות, שאלות בנוגע לתשלומים, או דרישה לדו"חות על כל הסליקות, יש לפנות ישירות לספק הסליקה. לספק הסליקה יש אתר ייעודי למתן שירותים אלה ותמיכה.
        7.5. בעלי העסקים המשתמשים באפליקציה צריכים להיות מודעים לכך שכל פנייה הנוגעת לתהליך הסליקה, כולל בקשות לדו"חות, בירורים על עסקאות שבוצעו או תקלות טכניות, יש להפנות לספק הסליקה. המפעילה לא תוכל לספק תמיכה או מידע בנוגע לנושאים אלה.
        7.6. במקרים שבהם משתמש, לרבות לקוח, מבצע תשלום באמצעות האפליקציה וזכאי להחזר, העמלה שנגבתה על ידי המפעילה נשארת בידי המפעילה ואינה מוחזרת למשתמש או לבעל העסק. על כן, מומלץ לבעלי העסקים לכלול סעיף מתאים במדיניות ההחזרות שלהם שיתייחס לעמלה זו.
        7.7. כאמור, המפעילה אינה אחראית על תקינות תהליך הסליקה המתבצע על ידי ספק הסליקה, ואינה נושאת באחריות לנזקים או הפסדים שנגרמו לעסקים או למשתמשים כתוצאה מתקלות או בעיות טכניות בסליקה.
        7.8. למידע נוסף על ספק הסליקה והשירותים הנלווים אליו, ניתן לפנות לאתר הייעודי של ספק הסליקה או לשירות הלקוחות שלו.
    8. תמיכה טכנית
        8.1. האפליקציה כוללת שירותי תמיכה טכנית שנועדו לסייע ללקוחות ולבעלי העסקים בכל הנוגע לשימוש באפליקציה.
        8.2. התמיכה הטכנית זמינה באמצעות WhatsApp בימים א' - ה', בשעות 8:00 - 16:00 (להלן: "התמיכה הטכנית"). יובהר בזאת, כי התמיכה הטכנית אינה פועלת בימי ו', שבת, ערבי חג וימי חג. 
        8.3. לקבלת תמיכה טכנית, יש לפנות למספר WhatsApp שמפורסם באתר ובאפליקציה, ולציין בה את פרטי התקלה.
        8.4. המפעילה מתחייבת לתת מענה לפניות ב- WhatsApp תוך 5 ימי עסקים מקבלת הפנייה, בהתאם לשעות פעילות התמיכה הטכנית. המפעילה עושה כל מאמץ כדי לתת מענה מהיר ויעיל לכל פנייה, אך ייתכנו עיכובים במתן המענה בהתאם לעומס הפניות.
        8.5. המפעילה שומרת לעצמה את הזכות לשנות את הימים ושעות פעילות התמיכה הטכנית ולפרסם עדכונים באפליקציה ובאתר המפעילה.
        8.6. המפעילה לא תישא באחריות לכל נזק, אובדן או אי נוחות שעלולים להיגרם כתוצאה מעיכוב במתן המענה או כתוצאה מאי זמינות התמיכה הטכנית.
    9. תשלום מראש ואי-החזר
        9.1. פרק זה נועד להבטיח את ההתחייבות של הלקוחות כלפי העסקים ואת הגמישות הנדרשת לניהול העסק בצורה יעילה, ומומלץ לקרוא את התנאים בעיון לפני ביצוע ההזמנה.
        9.2. מובהר בזאת למשתמשים, לרבות הלקוחות, כי חלק מבעלי העסקים המשתמשים בשירות באפליקציה דורשים תשלום מראש, מלא או חלקי, כתנאי לקביעת תור לשירותים המוצעים על ידי העסק. דרישת תשלום זו מפורטת בעמוד העסק הרלוונטי באפליקציה ובאחריות הלקוחות לקרוא אותה בעת ביצוע ההזמנה.
        9.3. בעת קביעת תור לעסק הדורש תשלום מראש, הלקוח מחויב לבצע את התשלום במועד קביעת התור, בהתאם להנחיות ולתנאים המפורסמים בעמוד העסק. אם הלקוח אינו משלים את התשלום כנדרש, יתכן כי התור לא יאושר.
        9.4. ביטול תור שנקבע לעסק הדורש תשלום מראש כפוף למדיניות הביטול של אותו עסק, זאת כפי שפורסם בעמוד העסק באפליקציה. במקרה של אי-ביטול במועד שנקבע במדיניות בעל העסק או אי-הגעה לתור שהוזמן, הלקוח לא יהיה זכאי להחזר עבור התשלום שבוצע מראש, כולו או חלקו.
        9.5. המפעילה אינה אחראית להחזרים בגין תורים שלא בוטלו בזמן ו/או בגין אי-הגעה לתור שהוזמן, ועל הלקוח לפנות ישירות לעסק הרלוונטי בכל בקשה ו/או תלונה בנוגע להחזר תשלומים.
        9.6. הלקוח מתבקש לבדוק ולהכיר את מדיניות הביטולים והתשלומים מראש של כל עסק ועסק לפני קביעת תור, ולהבין כי אי-ביטול במועד או אי-הגעה לתור יובילו לאובדן הסכום ששולם מראש.
        9.7. כל טענה או תלונה בנוגע למדיניות הביטול ו/או החזר כספי של עסק מסוים יש להפנות לאותו עסק בלבד, והמפעילה אינה אחראית לכל סכסוך הנובע מכך בין הלקוח לעסק.
    10. ביטול ושינוי תורים
        10.1. דמי הביטול והשינויים ייקבעו לפי מדיניות העסק הרלוונטי. 
        10.2. משתמשים, לרבות לקוחות, אינם יכולים לבטל או לשנות תורים שנקבעו באמצעות האפליקציה. 
        10.3. במקרה של ביטול תור ו/או הזמנת שירות, אין באפשרות המפעילה לנקוט בפעולות החזר מטעם המשתמשים. על כן, במקרה של ביטול אנא צור קשר עם העסק כדי לבחון את נושא ההחזר הכספי. 
        10.4. החזר כספי למשתמשים (ככל ומגיע) יהיה בכפוף למדיניות הביטולים והשינויים של העסק. כל בעל עסק רשאי לקבוע מדיניות ביטולים ושינויים משלו, ולכן חשוב לבדוק את מדיניות זו לפני ביצוע ההזמנה.
        10.5. במידה וביטול התור נעשה במסגרת הזמן המוגדר במדיניות העסק, המשתמש עשוי להיות זכאי להחזר כספי חלקי או מלא, בהתאם למדיניות העסק. אם הביטול נעשה לאחר חלוף הזמן המוגדר, ייתכן ולא יינתן החזר כספי כלל. 
        10.6. כדי לשנות תור, יש להיכנס לחשבון המשתמש באפליקציה ולבצע את הפעולה דרך הממשק המיועד לכך. שינויים ייכנסו לתוקף רק לאחר קבלת אישור מתאים מהעסק.
        10.7. במידה והעסק מבטל את התור, המשתמש יקבל הודעה על כך באפליקציה. במקרה כזה  המשתמש עשוי להיות זכאי להחזר כספי חלקי או מלא, בהתאם למדיניות העסק ולפי שיקול דעתו.  שינויים בתור, כגון שינוי מועד או סוג השירות, כפופים לזמינות ומדיניות העסק. במידה והשינוי אינו מתאפשר, הלקוח יצטרך לבטל את התור הנוכחי ולהזמין תור חדש, בכפוף לתנאים והגבלות של מדיניות הביטולים של בעל העסק.
        10.8. המפעילה אינה נושאת באחריות למדיניות הביטולים והשינויים של העסקים המופיעים בפלטפורמה ואינה אחראית לכל נזק או הפסד שייגרם כתוצאה מאי עמידתם של עסקים אלו בהוראות הדין, לרבות חוקים הנוגעים לזכויות צרכניות, החזרת כספים, או כל התחייבות אחרת שניתנה על ידם. כל טענה, דרישה ו/או תביעה בקשר לשירותים שניתנו על ידי העסקים ו/או להתקשרות כל שהיא עם העסקים תופנה ישירות לעסקים עצמם, והמפעילה לא תהיה צד לכל הליך משפטי הנובע מכך.
        10.9. המפעילה אינה אחראית לאי נוחות או לנזקים שייגרמו כתוצאה מביטולים או שינויים בתורים, בין אם על ידי הלקוחות ו/או בעלי העסקים. כל טענה בנושא זה יש להפנות לעסק הרלוונטי.
        10.10. אנו ממליצים לעיין במדיניות הביטולים והשינויים של כל נותן שירות לפני קביעת תור, כדי להימנע מאי הבנות ואי נוחות.
        10.11. יש לקחת בחשבון כי שינויי מדיניות מצד בעלי העסקים עשויים להשתנות מעת לעת, ולכן מומלץ להתעדכן במדיניות זו באופן שוטף דרך האפליקציה או אתר האינטרנט של העסק.
    11. אחריות
        11.1. המפעילה אינה אחראית לכל נזק, ישיר או עקיף, שנגרם כתוצאה מהשימוש באפליקציה או כתוצאה מהסתמכותך על מידע (או חוסר מידע) המצוי בה. שימושך במוצר נעשה על אחריותך בלבד.
        11.2. המפעילה אינה אחראית לאיכות השירותים הניתנים על ידי נותני השירות בעסק ו/או בעלי העסקים.
        11.3. אתה מצהיר שכל פעולה שנעשית על-ידך או מי מטעמך באפליקציה נעשית לפי שיקול דעתך ובאחריותך בלבד, וידוע לך שככלי עזר דיגיטלי לזימון תורים, האפליקציה ו/או המידע עלולים להיות לא זמינים באופן חלקי או מלא עקב סיבות טכניות שונות (שהנפוצה ביותר בהן היא חוסר תקשורת סלולרית או אינטרנטית, אך ייתכנו גם סיבות נוספות).
        11.4. המפעילה מספקת את האפליקציה "כפי שהיא" (AS IS) ואינה מתחייבת שהאפליקציה תעמוד בציפיותיך, תפעל ללא הפרעות, תהיה חסינה מתקלות או תהיה נטולת וירוסים או רכיבים מזיקים אחרים. המפעילה עושה כמיטב יכולתה לספק אפליקציה איכותית ובטוחה, אך אין באפשרותה להבטיח זאת באופן מוחלט. בהתאם, הנך מנוע מלטעון להסתמכות כלשהי על תוכן ו/או טיב השירות והאפליקציה, בין אם הוא מכיל מידע מסוים ובין אם אינו מכיל מידע מסוים.  
        11.5. המפעילה אינה נושאת באחריות כלשהי לכל נזק, ישיר או עקיף, שייגרם לך או לצד שלישי כלשהו כתוצאה משימוש באפליקציה, מאי-יכולת להשתמש באפליקציה, או מכל פעולה או החלטה שנעשו בהסתמך על האפליקציה או תכניו.
        11.6. המפעילה אינה אחראית לנזקים שנגרמו כתוצאה מתקלות טכניות, הפסקות חשמל, תקלות ברשת האינטרנט, תחזוקה שוטפת, שדרוגים או כל גורם חיצוני אחר שאינו בשליטתה.
        11.7. המפעילה אינה אחראית לתכנים, למידע, לשירותים או למוצרים שמספקים צדדים שלישיים, לרבות נותני השירותים המפורסמים באפליקציה. כל שימוש בתכנים, במידע, בשירותים או במוצרים אלה הוא באחריותך הבלעדית.
        11.8. המפעילה אינה אחראית לכל נזק או הפסד שייגרם כתוצאה משימוש במידע אישי או בתשלומים שבוצעו דרך ספקי הסליקה החיצוניים. כל טענה או תלונה בנושא זה יש להפנות לספק הסליקה החיצוני הרלוונטי.
        11.9. למפעילה ו/או לאפליקציה עשויות להיות יכולות נוכחיות או עתידיות לייבוא נתונים ממקורות אחרים כמו אתרים, תוכנות, או אפליקציות אחרות, לדוגמה, יומנים קיימים, אנשי קשר או לקוחות קיימים. נעשה כל מאמץ להבטיח שייבוא הנתונים יהיה שלם ומדויק כדי לחסוך לך זמן יקר. עם זאת, המפעילה לא תישא באחריות לאיכות או שלמות הנתונים לפני, במהלך או אחרי תהליך הייבוא. יתרה מזאת, המשתמש ו/או העסק אינם רשאים להסתמך על המידע הקיים או החסר באפליקציה.
        11.10. המפעילה שומרת לעצמה את הזכות להגביל ו/או להשעות ו/או להפסיק ו/או למחוק ו/או לחסום ו/או לסגור את חשבונך ו/או את אפשרות השימוש באפליקציה או בחשבון המשתמש של הלקוחות ו/או העסקים, לפי שיקול דעתה הבלעדי, במקרה של הפרת תנאי השימוש או במקרה של שימוש בלתי חוקי או בלתי הולם באפליקציה.
        11.11. ככל והנך חולק על החלטת המפעילה להגביל ו/או להשעות ו/או להפסיק ו/או למחוק ו/או לחסום ו/או לסגור את חשבונך ו/או את אפשרות את השימוש באפליקציה, יש באפשרותך לערער על החלטת המפעילה בתוך 14 ימים ממועד סגירת חשבונך כאמור. לא הודעת בפרק זמן זה נראה אותך כמי שוויתר על כל טענה ו/או תביעה ביחס לכך.
        11.12. השימוש באפליקציה ובתכנים שבה נעשה באחריותך הבלעדית. כל החלטה שתעשה על סמך התכנים או השירותים המוצעים באפליקציה היא באחריותך בלבד, והמפעילה לא תישא באחריות לכל נזק או הפסד שנגרם כתוצאה מכך.
        11.13. המפעילה לא תישא באחריות לכל נזק או הפסד הנובע מהתקשרות בינך לבין בעלי העסקים המופיעים באפליקציה. המפעילה משמשת כפלטפורמה בלבד לחיבור בין הלקוחות לבעלי העסקים ואינה נושאת באחריות למעשיהם או למחדליהם של בעלי העסקים ו/או העסק עצמו ו/או נותני השירות בעסק.
        11.14. המפעילה לא תישא באחריות על נכונות ו/או תוכן המסמכים שהופקו על ידי העסקים הרשומים באפליקציה.
        11.15. כמו כן, המפעילה לא תישא באחריות לתכנים מפרי חוק, לרבות אך לא רק, תכנים שעלולים להטעות צרכן בהתאם לחוק הגנת הצרכן, תשמ"א-1981; תכני המכילים מידע אסור ו/או שפרסומו אסור על פי חוק; תכנית שיש בהם הפצת "דואר ספאם" כהגדרתו בתיקון 40 לחוק התקשורת (בזק ושידורים) (תיקון מס' 40), התשס"ח–2008; וכן למוצרים, לתוכנות או לשירותים שהגישה אליהם התבצעה באמצעות קישור אלקטרוני מהמערכת; ולתוכן שיווקי שמופיע על גבי המסמכים.
        11.16. המפעילה לא תישא באחריות לכל נזק שייגרם כתוצאה מהפרת תנאי השימוש על ידי משתמשים אחרים או צדדים שלישיים כלשהם. כל טענה בנושא זה יש להפנות למשתמש או לצד השלישי הרלוונטי.
        11.17. בהתאם, ככל ויהיו באפליקציה קישורים לאתרים או אפליקציות אחרות, כולל כאלה שנוספו על ידך או על ידי עסקים שרשומים לאפליקציה, המפעיל לא תהיה אחראית על פרסומים או הצעות מצדדים שלישיים המופיעים באפליקציה או בקישורים אלה.
        11.18. המפעילה מתחייבת לשמור על סודיות המידע שהושאר באפליקציה. יחד עם זאת, המפעילה לא תישא באחריות לנזקים שייגרמו ללקוחות ו/או לבעלי העסקים שהשאירו מידע באפליקציה, לרבות  נזקים בגין מידע שנפרץ או נגנב מאפליקציה או בשל התרשלות של המפעילה ו/או החברה המאחסנת את האפליקציה. המפעילה גם לא תישא באחריות לנזק שייגרם כתוצאה מבעיות בתוכנה או בקוד האפליקציה שלא נעשו בכוונת זדון.
        11.19. המפעילה שומרת לעצמה את הזכות לבדוק כל חשד לעבירה פלילית, הונאה או הטרדה הנוגעת לשימוש האפליקציה ובמידע הנשמר בה, כדי להגן על פעילותה ולמנוע נזקים לאפליקציה. במידת הצורך, המפעילה תעביר את המידע לרשויות האכיפה בהתאם לשיקול דעתה ובהתאם לדין.
    12. פיצוי ו/או שיפוי
        12.1. המשתמש מתחייב לשפות ולפצות את המפעילה בגין כל נזק, הפסד, תביעה, הוצאה או חיוב שייגרמו לה כתוצאה מהפרת תנאי השימוש על ידו או כתוצאה משימוש בלתי חוקי או בלתי הולם באפליקציה.
        12.2. המשתמש מתחייב לפצות ו/או לשפות את המפעילה, עובדיה, מנהליה, נציגיה וכל מי שפועל מטעמה, בגין כל נזק, הפסד, תביעה, הוצאה או חיוב (לרבות הוצאות משפטיות סבירות ושכר טרחת עורכי דין) שייגרמו לה כתוצאה מהפרת תנאי השימוש על ידו או כתוצאה משימוש בלתי חוקי או בלתי הולם באפליקציה.
        12.3. הפיצוי ו/או השיפוי יכלול, בין היתר, כל נזק, הפסד, תביעה, הוצאה או חיוב הנובעים:
            1.1.1. מהפרת זכויות של צד שלישי כלשהו על ידי המשתמש, לרבות זכויות קניין רוחני, זכויות פרטיות או זכויות יוצרים;
            1.1.2. משימוש בלתי מורשה או בלתי חוקי באפליקציה על ידי המשתמש ו/או מי מטעמו;
            1.1.3. מהפרה של התחייבויות המשתמש בהתאם לתנאי השימוש והתקנון;
            1.1.4. מכל פעולה או מחדל של המשתמש המנוגדים לחוק או לתקנות כלשהן.
        12.4. המפעילה שומרת לעצמה את הזכות לנהל את ההגנה בכל תביעה או הליך משפטי הנובעים משימוש בלתי חוקי או בלתי הולם באפליקציה, ולמשתמש תהיה חובה לשתף פעולה באופן מלא עם המפעילה בכל הליך כזה.
        12.5. המפעילה תודיע למשתמש על כל תביעה, דרישה או הליך משפטי הנובע מהפרת תנאי השימוש או מהשימוש הבלתי חוקי או הבלתי הולם באפליקציה בהקדם האפשרי, ותאפשר למשתמש להתגונן באמצעות ייצוג משפטי משלו, ולפי שיקול דעתה של המפעילה.
        12.6. הפיצוי ו/או השיפוי אינו מוגבל בזמן והוא יחול גם לאחר סיום השימוש באפליקציה או ביטול חשבון המשתמש.
        12.7. סעיף זה אינו פוגע בזכויות אחרות של המפעילה על פי כל דין או הסכם, ואינו מהווה ויתור על כל סעד או זכות העומדים למפעילה על פי כל דין.
    13. שליחת מסרונים ותוכן שיווקי
        13.1. על ידי קבלת תנאי השירות, המשתמשים והעסקים מביעים את הסכמתם לקבלת מסרונים ותוכן שיווקי מטעם המפעילה בהתאם לאמור לעיל, ומתחייבים לעמוד בהוראות החוק בכל הנוגע לשליחת מסרונים ותוכן שיווקי במסגרת השימוש באפליקציה.
        13.2. כחלק מהשירות, המפעילה עשויה לשלוח מסרונים (SMS) למשתמשים ולעסקים לצורך עדכונים, תזכורות ושירותים נוספים הקשורים לשימוש באפליקציה. השימוש במסרונים ייעשה בהתאם למדיניות הפרטיות ולמטרות המפורטות בתנאי השירות.
        13.3. המפעילה עשויה לשלוח תוכן שיווקי למשתמשים ולעסקים באמצעות מסרונים, הודעות דוא"ל, והודעות Push Notifications, בכפוף להסכמתם המפורשת.
        13.4. המשתמשים יכולים לבטל את הסכמתם לקבלת תוכן שיווקי בכל עת באמצעות קישור מתאים בהודעות השיווקיות או באמצעות פנייה לשירות הלקוחות של המפעילה.
        13.5. המשתמשים, לרבות הלקוחות ו/או בעלי העסקים, מתחייבים שלא להפר את הוראות חוק התקשורת (בזק ושידורים), תשמ"ב-1982, לרבות תיקון מס' 40 ("חוק הספאם"), בכל הנוגע לשימוש באפליקציה ושליחת הודעות שיווקיות.
        13.6. המשתמשים לרבות הלקוחות ו/או בעלי העסקים, מתחייבים שלא להשתמש באפליקציה לצורך שליחת הודעות ספאם או תוכן שיווקי ללא קבלת הסכמה מראש מהנמענים.
        13.7. המשתמשים לרבות הלקוחות ו/או בעלי העסקים, מתחייבים לפעול בהתאם להוראות החוק ולהנחיות המפעילה בכל הנוגע לשליחת הודעות שיווקיות דרך האפליקציה.
        13.8. כמו כן, על המשתמש להימנע מביצוע כל פעולה, שימוש לא ראוי או בלתי תקין במערכת שעלולים להיות בניגוד להוראות החוק, לרבות הימנעות משליחת ספאם ו/או דואר זבל.
        13.9. חל איסור מוחלט להשתמש באפליקציה להפצת תכנים אסורים המיועדים או מוגדרים כ"תכנים למבוגרים בלבד". דוגמאות לתכנים כאלה כוללות, בין היתר, פורנוגרפיה, אלימות גרפית, שפה בוטה, סמים או תכנים אחרים שאינם מתאימים לצפייה על ידי קטינים. אף שהמפעילה אינה מחויבת לפקח או לנטר את התוכן הנשלח לנמענים על ידי המשתמש או מי מטעמו באפליקציה, היא שומרת לעצמה את הזכות לעשות כן, וכן לחסום או להסיר כל הודעה מסוג זה ללא הודעה למשתמש.
    14. קניין רוחני וזכויות יוצרים
        14.1. כל התכנים הכלולים באפליקציה, לרבות טקסטים, תמונות, גרפיקה, לוגואים, אייקונים, קבצי אודיו ווידאו, תכנים דיגיטליים אחרים, תוכנה, ועיצוב (להלן: "התכנים"), מוגנים בזכויות יוצרים, סימני מסחר, פטנטים או זכויות קניין רוחני אחרות, והם רכושם של המפעילה או של צדדים שלישיים אשר העניקו הרשאה לשימוש בהם במסגרת האפליקציה.
        14.2. השימוש באפליקציה אינו מקנה למשתמש כל זכות קניין רוחני בתכנים הכלולים בו, למעט הזכות להשתמש באפליקציה בהתאם לתנאי השימוש המפורטים במסמך זה. כל העתקה, הפצה, שידור, הצגה פומבית, ביצוע פומבי, העמדה לרשות הציבור, עיבוד, השכרה, השאלה, או הפקת יצירות נגזרות של תכנים אלה, ללא הרשאה מפורשת בכתב מהמפעילה או מבעלי הזכויות הרלוונטיים, אסורה בהחלט ומהווה הפרה של זכויות הקניין הרוחני של המפעילה או של צדדים שלישיים.
        14.3. המשתמש מתחייב להשתמש באפליקציה ובתכניה אך ורק לצרכים אישיים ולמטרות שאינן מסחריות, בהתאם לתנאים המפורטים במסמך זה ובהתאם לכל דין רלוונטי. כל שימוש אחר בתכנים הכלולים באפליקציה, לרבות שימוש מסחרי או הפקת רווחים כלשהם מהתכנים, אסור בהחלט ללא אישור מפורש ובכתב מהמפעילה או מבעלי הזכויות הרלוונטיים.
        14.4. במידה והמשתמש סבור כי תוכן כלשהו באפליקציה פוגע בזכויות הקניין הרוחני שלו, עליו לפנות למפעילה עם פרטים מלאים על ההפרה הנטענת, לרבות פרטים על התוכן הפוגע וראיות התומכות בטענתו. המפעילה תבדוק את התלונה ותפעל בהתאם לשיקול דעתה הבלעדי לטיפול במקרים אלו.
        14.5. השימוש בתכנים המוגנים בזכויות יוצרים במסגרת באפליקציה כפוף לתנאי השימוש המפורטים במסמך זה ואינו מהווה מתן רישיון, הרשאה או זכות אחרת כלשהי למשתמש בתכנים אלו מעבר לשימוש האישי והלא מסחרי שהוגדר.
    15. אבטחת מידע, תפעול ותקלות
        15.1. המפעילה משקיעה משאבים רבים כדי להבטיח את אבטחת המידע באפליקציה ולשמור על פרטיות המשתמשים לרבות הלקוחות ו/או בעלי העסקים. כל המידע האישי, כולל פרטי התשלום, מאוחסן במערכות מאובטחות המשתמשות בפרוטוקולים מתקדמים להצפנה והגנה מפני גישה בלתי מורשית. עם זאת, אף מערכת אינה חסינה באופן מוחלט מפני פריצות, ואנו לא יכולים להבטיח חסינות מלאה של המידע מפני כל איום אפשרי.
        15.2. האפליקציה מתוחזקת ומנוהלת באופן שוטף כדי לספק חוויית שימוש איכותית ויציבה. למרות המאמצים, ייתכנו תקלות טכניות שיפגעו בזמינות או בתפקוד האפליקציה. המפעילה אינה נושאת באחריות לכל נזק, אובדן נתונים, או אי-נוחות שייגרמו כתוצאה מתקלות אלו, כולל אך לא מוגבל לניתוקים בשירות האפליקציה, שיבושים טכניים, תקלות בשרתים או בעיות תקשורת.
        15.3. המפעילה רשאית לבצע פעולות תחזוקה ושדרוגים למערכות האפליקציה מעת לעת. פעולות אלו עשויות לגרום להפסקות זמניות באפליקציה. המשתמשים יתבקשו לקבל את פעולות תחזוקה ושדרוגים אלו בהבנה לטובת שיפור השירות באפליקציה ובטיחותו.
        15.4. במקרה של אירוע אבטחה או תקלה חמורה, המפעילה תפעל בהקדם האפשרי לתקן את הבעיה ולהשיב את האפליקציה לתפקוד מלא. הודעות ועדכונים על תקלות משמעותיות יימסרו למשתמשים, לרבות הלקוחות ו/או בעלי העסקים בהקדם האפשרי.
        15.5. על המשתמשים לרבות הלקוחות ו/או בעלי העסקים, לוודא שהם נוקטים אמצעים לשמירת סודיות המידע שלהם, כגון בחירת סיסמאות חזקות ועדכון תדיר שלהן, וכן שמירה על תוכנות אבטחה מעודכנות במכשירים האישיים שלהם. המפעילה לא תישא באחריות לנזקים שייגרמו כתוצאה מהזנחת אמצעי האבטחה על ידי המשתמשים לרבות הלקוחות ו/או בעלי העסקים עצמם.
        15.6. יובהר כי לאחר סיום ההתקשרות עם המפעילה, לרבות אך לא רק באמצעות מחיקת האפליקציה ו/או המשתמש, אין התחייבות מצד המפעילה לשמור את המידע שהוזן על ידך או על ידי מי מטעמך למערכת. לא תהיה לך או למי מטעמך כל טענה בנוגע לגישה או אובדן מידע זה לאחר הפסקת ההתקשרות עם המפעילה. עליך לדאוג לגיבוי או העברה של כל מידע אישי, עסקי או אחר לפני סיום ההתקשרות כדי למנוע אובדן נתונים.
    16. אחריות לאחסנת קבצים ומדיה
        16.1. המפעילה מספקת שירותי אחסון לקבצים ומדיה המועלים על ידי המשתמשים לרבות הלקוחות ו/או בעלי העסקים, כחלק מהשירות באפליקציה. אנו משתמשים בטכנולוגיות מתקדמות על מנת להבטיח שהקבצים והמדיה מאוחסנים באופן בטוח ומוגן מפני גישה בלתי מורשית.
        16.2. המשתמשים לרבות הלקוחות ו/או בעלי העסקים, אחראים להעלאת קבצים ומדיה לאפליקציה. עליהם לוודא כי הקבצים המועלים אינם מכילים תוכן בלתי חוקי, פוגעני, מפר זכויות יוצרים או זכויות אחרות של צדדים שלישיים, או כל תוכן שעלול להזיק למערכת האפליקציה.
        16.3. המפעילה אינה אחראית לכל נזק, אובדן, או פגיעה כתוצאה מגישה בלתי מורשית לקבצים ומדיה המאוחסנים באפליקציה. על המשתמשים ו/או העסקים לנקוט בכל האמצעים הנדרשים לשמירת סודיות המידע שלהם ולמנוע גישה בלתי מורשית.
        16.4. על המשתמשים לרבות הלקוחות ו/או בעלי העסקים, לקחת בחשבון כי המפעילה אינה אחראית לגיבוי תכנים שהועלו לאפליקציה. המשתמשים לרבות הלקוחות ו/או בעלי העסקים, נדרשים לדאוג לגיבוי עצמאי של כל הקבצים והמדיה החשובים להם. במקרה של אובדן או נזק לקבצים, המפעילה לא תישא באחריות לשחזורם.
        16.5. המפעילה שומרת לעצמה את הזכות להסיר כל קובץ או מדיה מהאפליקציה לפי שיקול דעתה הבלעדי, במידה והיא סבורה כי תוכן הקובץ מפר את תנאי השימוש, זכויות צדדים שלישיים, או את החוק.
        16.6. המפעילה רשאית להגדיר מגבלות על נפח האחסון המוקצה לכל משתמש לרבות לקוחות ו/או בעלי העסקים. במידה והמשתמש לרבות הלקוח ו/או בעל העסק, חורג מהמגבלות שנקבעו, המפעילה רשאית לנקוט בצעדים כגון הגבלת העלאת קבצים נוספים או הסרת תכנים קיימים.
        16.7. המשתמשים לרבות הלקוחות ו/או בעלי העסקים, מתחייבים לשפות את המפעילה בגין כל נזק, תביעה או הוצאה שתגרם כתוצאה מהפרת התחייבויותיהם לפי פרק זה, לרבות כל תביעה בגין הפרת זכויות יוצרים, זכויות פרטיות או כל זכות אחרת של צדדים שלישיים.

    17. שינויים בתנאים
        17.1. המפעילה שומרת לעצמה את הזכות לשנות תנאים אלה בכל עת.
        17.2. כל שינוי ייכנס לתוקף מיד עם פרסומו באפליקציה. השימוש באפליקציה לאחר השינוי יהווה הסכמתך לתנאים המעודכנים.
    18. הדין החל וסמכות שיפוט
        18.1. על תנאים אלה יחולו דיני מדינת ישראל.
        18.2. כל סכסוך הנוגע לתנאים אלה יתברר בבתי המשפט המוסמכים בתל אביב.
    19. יצירת קשר
        19.1. לכל שאלה או בקשה הנוגעת לתנאים אלה, ניתן ליצור קשר עם המפעילה בכתובת האימייל: Twokingssoftware@gmail.com. 
